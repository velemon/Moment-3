# Moment 3 (Versionshantering) - Del 2.1  

## Syfte  
>Syftet med uppgiften är att:  
>Förstå syftet med versionshanteringssystem.  
>Kunna använda Git för versionshantering.  
>Använda Github som molntjänst för att publicera Git-baserade datasamlingar ("repositories").  
  
De nya kunskaperna kommer du sedan att kunna använda i kommande laborationer och projekt.  

## Uppgifter  

Denna laboration består av **två** delar:

1. Del 1 - En uppsättning med frågor att besvara.
2. Del 2 - Att skapa ett repositie med en README-fil, samt publicera detta till Github.
   
Svaren på frågorna samt uppgfterna att redovisa under Del 2 läggs i ett och samma dokument, som sedan lämnas in i PDF-format.  

### Del 1 - Frågor  

Besvara följande frågor, och lämna in som dokument i PDF-format.  
Använd rapportmall. Labrationsrapport - svar på teorifrågor är lämplig för denna uppgift. Glöm ej källförteckning.  

**Fråga 1: Förklara följande begrepp:**

* Local repository
* Remote repository
* Branch  

**Fråga 2: Beskriv följande kommandon (vad de gör, hur de fungerar etcetera):**  

* git init
* git status
* git add
* git commit
* git push
* git log  

**Fråga 3: Beskriv hur du går tillväga för att ignorera att vissa filer eller kataloger att indexeras med Git?**  

### Del 2: Webbtjänst för versionshantering  

**Del 2.1 - Skapa Github-konto och repo med en README-fil:**  

Skapa ett konto på Github (eller använd befinligt, om du redan har ett).  
Gratis-konton räcker utmärkt för uppgiften.  

Skapa ett nytt _remote_ repository på Github, antingen tomt (som bara består av en README.md-fil) eller genom att klona ett existerande projekt. **Gör detta repository publikt.**  

Skapa README.md-filen med markdown och ge en kort beskrivning av uppgiften/repositoriet (formatera med överskrifter, listor och så vidare).  
**Att redovisa:** För att kunna klona ditt repository till min dator behöver jag ha ett specifikt kommando och länk. Vilket? (exmpelvis "_git clone https://github.com/matdah/Exempel_README_i_API.git_")  

**Del 2.2 - Skapa personlig README-fil för din profil**  

Skapa en README-fil med passande innehåll för din profil. Informationen i denna ska då sedan visas längst upp om någon besöker din profil (exempelvis _https://github.com/username_).  
Att redovisa: Vilken är URL'en till din profil? (Ex _https://github.com/username_)  
 
Svaren på "Att redovisa"-uppgifterna ovan läggs in i dokumentet för Del 1, gör gärna en underrubrik för dessa.  

## Inlämning

**Moment 3 - Versionshantering** lämnas in som dokument (**PDF-format**) i inlämningslådan för momentet.  

Uppgiften betygssätt med antingen Godkänd eller Fx (Underkänt med chans till komplettering).  

För att uppgiften skall anses som godkänd krävs det att:  

* Samtliga frågor är korrekt besvarade, med rapportmall och korrekt källförteckning.
* Ett github-konto skapats med:
  * Ett nytt publikt repo med valfritt innehåll, samt kommando för att via terminal/kommandoprompt kunna klona detta till lokal dator.
  * Personlig README-fil för din profil.
